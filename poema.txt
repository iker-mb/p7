EPISODI 1

Nua, dempeus, mentre et besà la boca
i estranyament t'agradà la besada,
i et va besar la rodonor d'un pit,
d'un pit florit, amb l'erèctil mugró,

i et va recórrer la flairant neusa,
i et va agafar els malucs i les natges
amb tendrens mans, de continguda fúria,
amb reverent i molt devot silenci,

i agenollat vas mirar el seu cos,
mirant-te a tu, la florida estatura,
i amb gest rabent va enfonsar el seu cap

i vas sentir la seua llengua, àvida,
ben agafat el cul amb dues mans,
lliurant-te, a dolls, a aquell plaer més gran.